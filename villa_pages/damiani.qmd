---
title: "Restauro ecologico, Cinque Aspetti da valutare Dr. G. Damiani"
---

seminario: [**Giardini Storici: la tutela dopo il PNRR**](https://youtu.be/ReOItFqYm38?t=3957)



Appunti sull'intervento del chimico e biologo Dr. Giovanni Damiani.

Il giardino rappresenta un'opera d'arte estremamente dinamica. A differenza di un dipinto, è costituito da materia viva in continua evoluzione, soggetta alla nascita, crescita e declino delle piante. Inoltre, è fortemente influenzato dai fattori abiotici, i quali possono mutare drasticamente nel corso della giornata, influenzando ogni strato vegetale (arboreo, arbustivo ed erbaceo) in modo separato. Avviare un processo di restauro o riqualificazione del giardino può essere interpretato come **un'ammissione di fallimento**, poiché indica che la situazione del giardino è critica e che le precedenti operazioni di manutenzione o prevenzione non hanno sortito gli effetti desiderati.

Il processo di **restauro del giardino** è un compito **altamente specializzato** che richiede la collaborazione di diverse figure professionali, tra cui l'architetto paesaggista per la supervisione dei lavori, il botanico, il biologo, l'agronomo, l'agronomo forestale, il geologo e, in alcuni casi, anche un chimico per comprendere appieno le sfaccettature del problema.

Naturalmente, l'impiego di un tale insieme di esperti può comportare costi proibitivi se affrontati individualmente per ciascuna necessità. Tuttavia, diventa più gestibile se organizzato sotto forma di un gruppo multidisciplinare, come ad esempio un comitato scientifico, specialmente se l'obiettivo è mantenere la tradizione italiana di un'accurata conservazione storica, minimizzando le alterazioni e garantendo che gli interventi integrativi siano facilmente identificabili e reversibili. Questo può essere particolarmente difficile, se non impossibile, nel caso della componente vegetale, mentre risulta più praticabile per le componenti lapidee e infrastrutturali.

Si individuano 5 problemi o aspetti ecologici da affrontare:

## Il **PRIMO**, il Cambiamento Climatico:

- lunghi periodi di siccità
- piogge particolarmente intense sempre più frequenti
- forti ondate di calore estivo
- aggressività degli inquinanti atmosferici; ossidi di azoto, ossido di carbonio, ma soprattutto degli idrocarburi policiclici aromatici e del pm10 in particolare 25 che vanno a intasare gli stomi delle foglie e possono portare gravi problemi.
- inquinamento luminoso; per le piante è molto decisivo, le piante di città nelle alberature stradali che stanno vicino ai lampioni arrivano a non perdere le foglie quando tutti il resto della stessa pianta che è lontano dal lampione le ha perse, il **fotoperiodo** regola la stragrande maggioranza dei cicli vitali delle piante ed è un fattore importantissimo con cui la pianta misura la lunghezza del giorno della notte, capisce quando deve fiorire o quando deve avere determinate funzioni, l'inquinamento luminoso droga tutto questo. Nei parchi e giardini andrebbe considerato che alla chiusura di questi si spengono le luci, l'inquinamento luminoso non ci deve stare,
- Le fitopandemie sono in aumento e non abbiamo purtroppo metodi di lotta efficaci, sono basati soprattutto sui pesticidi, prodotti da usare come ultimissima ratio proprio dove non si può fare a meno.

Il monitoraggio del clima locale diventa uno strumento indispensabile par adottare provvedimenti rapidi, una centralina meteorologica dove si misura la pluviometria, la direzione ed intensità del vento, la radiazione solare che varia drasticamente rappresenta un investimento contenuto e affidabile grazie alla possibilità di registrare digitalmente i dati raccolti.

## Il **SECONDO** aspetto, la qualità del suolo:

Per capire, un ettaro di suolo vivo di suolo non inquinato di suolo non asfaltato non compattato mediamente contiene:

- 1000 Kg di lombrichi che sono i più grandi aratori del mondo
- 1000 Kg di artropodi
- 1700 kg di batteri per capirci un solo grammo di suolo ne può contenere un miliardo
- 2.700 kg di ife fungine che sono quelle che mettono in comunicazione le piante queste ife fanno miracoli, forniscono nutrienti alle piante, non lasciano scappare i nutrienti quindi non c'è bisogno di stare a mettere sempre i concimi

Intervenire sul suolo anziché sull'elemento vegetale risulta sempre preferibile e più efficace. Prima di tutto, è fondamentale evitare la compattazione del terreno, poiché può causare danni difficilmente calcolabili. Inoltre, è importante favorire al massimo la comunicazione tra gli alberi, gli arbusti e le altre piante presenti. Il suolo funge da elemento di connessione attraverso le ife fungine, costituendo ciò che oggi viene chiamato "Wood Wide Web". Grazie a segnali chimici o microelettrici, se una pianta subisce un attacco parassitario, avverte le altre, che a loro volta possono produrre sostanze come il limonene o altri insetticidi per autodifendersi, senza necessità dell'intervento umano.

## Il **TERZO** aspetto, La gestione dell'acqua piovana

Conviene raccogliere e conservare l'acqua piovana per l'irrigazione. È preferibile immagazzinarla in cisterne o serbatoi rivestiti con Opus signinum, una miscela di calce e cocciopesto utilizzata dai Romani, poiché l'acqua reagisce con questa superficie intonacata acquisendo un pH fisiologico, ideale per la vita intorno a 7,35-7,32, simile al pH del nostro sangue e favorevole alla crescita delle piante. Utilizzare acqua con una certa salinità, anche se leggera, nel tempo può sterilizzare il suolo.

## Il **QUARTO** aspetto è la gestione dei rifiuti organici

 la gestione dei rifiuti organici degli sfalci e potature necessita dell’inserimento di un bio trituratore per fare il compostaggio aerobico, altrimenti se questi rifiuti organici sono smaltiti a traverso l’ordinario ciclo dei rifiuti urbani impoveriamo il sito dai propri nutrienti e del proprio carbonio.

## Il **QUINTO** aspetto, l’analisi e monitoraggio dell’ambiente

Per un intervento di restauro o di manutenzione di successo servono avere a disposizioni dati scientifici concreti, si possono ottenere eventualmente con analisi impegnative pero sono sufficienti analisi ecotossicologia oppure analisi di indici biotici molto più economici ed adeguati molti dei quali sono indicati nelle LINEE GUIDA E NORME TECNICHE PER IL RESTAURO DEI GIARDINI STORICI curato dall’ APGI - ASSOCIAZIONE PARCHI E GIARDINI D’ITALIA per il Ministero della Cultura, se queste analisi stabiliscono che il suolo è in buona salute inutile andare a sperare risorse per individuare problemi che non esistono, se invece danno risultati preoccupanti allora si dovrà procedere ad ulteriore accertamenti.

- Per monitoraggio del suolo col testo QBS-ar (analisi dei microartropodi edafici viventi nei primi centimetri di profondità del suolo) attraverso la quale è possibile stabilire il livello di salubrità del suolo in base alla quantità e diversità degli organismi edafici fondamentali per la decomposizione della materia organica, che le attività antropiche invasive tendono a ridurre sensibilmente, riducendo pertanto la qualità del suolo.
- Anche l’aria si può monitorare grazie alla presenza dei I licheni epifiti che sono tra i principali indicatori dell'inquinamento atmosferico, sono molto più sensibili dei nostri apparecchi di misurazione, sono la garanzia di aria pulita, a tal punto che definiscono un indicatore, l’indice di biodiversità lichenica, un aspetto che viene valutato spesso nella compravendita immobiliare in paesi come l’Inghilterra per verificare la qualità dell’aria circostante della nuova abitazione.

## Un ultimo aspetto complementare: I Vivai

Nell'ambito delle integrazioni ambientali, è consigliabile utilizzare piante autoctone anziché esotiche. Le specie locali, con genotipi adattati all'ambiente circostante, sono preferibili per la propagazione tramite seme, talea o margotta, poiché presentano il genotipo più adatto al contesto. Questo approccio favorisce un restauro ambientale più efficace e duraturo. Al contrario, l'uso di piante esotiche provenienti da climi diversi può portare a sofferenza e insuccesso, soprattutto se le condizioni ambientali non sono adatte.

Purtroppo, spesso si preferisce piantare alberi già cresciuti per ragioni estetiche e di risparmio di tempo. Tuttavia, le piante vendute in vasi o zolle sono spesso prive del fittone, la radice centrale che può raggiungere profondità fino a 12/15 metri e funge da supporto strutturale per l'albero. Questo fittone permette all'albero di non sviluppare radici laterali che potrebbero danneggiare cordoli, marciapiedi o strade.